# És possible pagar anònimament?

Arran de la crida que van fer alguns destacats polítics perquè contribuïm a la caixa de solidaritat, ens vam qüestionar si és possible fer-hi una aportació anònima.

## Per què?

Imagineu que visquéssim en un país sense democràcia. On hi hagués policies que espiessin ciutadans sense control judicial per a trobar informació que es pogués fer servir per a condemnar-los en un judici futur.

## Requisits

La caixa de solidaritat admet transferències bancàries, ingressos al compte i pagaments amb targeta. El nostre objectiu és **fer-hi un pagament sense revelar cap dada**.

## Opcions

Per raons òbvies, vam descartar immediatament les transferències bancàries.

Podríem anar directament al banc i fer-hi l'ingrés; però, això implica desplaçar-se a una sucursal i ens obliga a confiar en la persona que ens atèn.

Pagar amb targeta sembla molt poc anònim; ara bé, existeixen targetes prepagament que funcionen de la mateixa manera que les targetes de crèdit. 
